In un’epoca senza dio, senza ideologie e con un individualismo sfrenato, ha ancora senso cercare di essere persone migliori?

Soli. Siamo sempre più soli.
Accompagnati da volti dentro uno schermo che ci raccontano come vivere la nostra vita.

(IL FALLIMENTO DI INTERNET)
Siamo una generazione che ha visto nascere Internet, un progetto di connessione globale e istantanea che, invece di unirci, ci ha allontanati.
Ci ha divisi.
Schierati e fermi come soldatini al fronte: guelfi e ghibellini, comunisti e fascisti, immigrati e autoctoni.
Tutti a parlare dietro uno schermo.
Cattiveria e odio a fiumi.

Doveva connetterci.
Ma ci ha reso isole, chiuse in noi stessi.
Isole connesse, certo. Ma lontane.

Ci ha reso fazioni, muri, etichette.

(SHALLOW)
L’accesso istantaneo all’informazione ci ha portato a sapere tutto — e male.
Vediamo la superficie di un mondo più vasto che mai, ma non ci tuffiamo mai sotto.
Siamo pronti a passare subito a una nuova isola, a un nuovo argomento, a un nuovo stimolo.

Il nostro livello di attenzione è nullo.
La nostra empatia ai minimi storici.

Se non sei sulla mia isola, nel migliore dei casi ti ignoro.
Nel peggiore, ti odio.
